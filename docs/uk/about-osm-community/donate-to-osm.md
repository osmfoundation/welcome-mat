---
title: Як ми можемо надати фінасову підтримку OpenStreetMap?
lang: uk
---

[OpenStreetMap](https://openstreetmap.org) — це найбільша відкрита географічна база даних у світі, інфраструктура даних для безлічі картографічних проєктів по всьому світу. Пожертвування фонду OpenStreetMap покриє основні операційні витрати на підтримку проєкту OpenStreetMap: витрати на апаратне забезпечення, юридичні збори, витрати на адміністративного помічника та інші витрати наших робочих груп.

OSM працює в режимі економії. OpenStreetMap Foundation покладається на надходження від індивідуальних і корпоративних членських внесків, надходження, отримані від щорічних конференцій State of the Map, і пожертвувань. Ми повинні диверсифікувати наші джерела доходу, оскільки вони змінюються з року в рік, але наші скромні потреби залишаються незмінними. Для цього нам потрібна ваша підтримка.

Є кілька способів фінансової підтримки проєкту:

## Корпоративне членство

Якщо ви є представником компанії чи організації, чудовий спосіб фінансово підтримати OpenStreetMap — стати [корпоративним учасником](https://wiki.osmfoundation.org/wiki/Membership#Corporate_Members) фонду OpenStreetMap.

Рівні корпоративного членства починаються від 500 євро для рівня Supporter і досягають 20 000 євро або більше на рік для рівня Platinum. Кожен рівень має низку додаткових переваг. Корпоративні члени срібного та вищого рівнів мають місце в [Консультаційній раді OSMF](https://wiki.osmfoundation.org/wiki/Advisory_Board), яка надає поради Раді OSMF.

Якщо ви зацікавлені в тому, щоб стати корпоративним членом або дізнатися більше про внески, зв’яжіться з Радою Фундації OSM за адресою [board(at)osmfoundation.org](mailto:board@osmfoundation.org)

## Пожертви

[Пожертва](https://donate.openstreetmap.org) будь-якої суми також вітається. OpenStreetMap Foundation є зареєстрованою неприбутковою організацією у Великобританії.

## Місцеві осередки

Якщо у вашій юрисдикції існує місцевий осередок OSM, ви також можете подумати про пожертвування безпосередньо йому. Пожертви місцевим осередкам приносять користь їхній роботі з підтримки проєкту OpenStreetMap і спільноти на місцевому рівні. Пожертвування місцевим осередкам можуть бути звільнені від оподаткування залежно від місцевого податкового законодавства. За детальнішою інформацією звертайтеся безпосередньо до місцевих осередків. Ви можете знайти їх в [OSM Wiki](https://wiki.openstreetmap.org/wiki/Foundation/Local_Chapters)

## Конференції

Є різноманітні конференції OpenStreetMap, і доходи від квитків допомагають підтримувати спільноту. Щорічна міжнародна конференція OpenStreetMap називається [State of the Map](https://stateofthemap.org). Існує також багато [регіональних](https://wiki.openstreetmap.org/wiki/State_Of_The_Map#Regional.2Flocal_conferences) конференцій State of the Map.